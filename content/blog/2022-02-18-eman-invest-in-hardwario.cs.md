---
title: Do HARDWARIO vstupuje strategický partner eMan
meta_title: Do HARDWARIO vstupuje strategický partner eMan
meta_description: Do naší společnosti vstupuje pražský softwarový dům eMan. Spojením našich sil chceme společně podpořit využití IoT technologií v oblasti energetiky a průmyslu, ve kterých má eMan dlouholeté zkušenosti.
draft: false
date: 2022-02-18
description: Do naší společnosti vstupuje pražský softwarový dům eMan. Spojením našich sil chceme společně podpořit využití IoT technologií v oblasti energetiky a průmyslu, ve kterých má eMan dlouholeté zkušenosti.
image_preview: https://res.cloudinary.com/lukasfabik/image/upload/v1645206860/blog/2022-02-16-eman-invest-in-hardwario/hio-eman.png
image_main: https://res.cloudinary.com/lukasfabik/image/upload/v1581950249/blog/wide_placeholder.jpg
image_meta: https://res.cloudinary.com/lukasfabik/image/upload/v1645206860/blog/2022-02-16-eman-invest-in-hardwario/hio-eman.png
author: lukas_fabik
---

Dlouholetí přátelé ze společnosti eMan stvrdili naši strategickou spolupráci kapitálovým vstupem do naší firmy. Tato investice nám pomůže zrychlit mezinárodní expanzi, rozšířit portfolio poskytovaných služeb a zkvalitnit naši technickou i obchodní podporu partnerům. Prvním společným produktem bude mobilní aplikace HARDWARIO Manager, která zpříjemní všem uživatelům nastavení a správu HW platforem. A další skvělé produkty budou následovat.

Spojením obchodních i marketingových aktivit plánujeme společně upevnit své pozice nejen na českém trhu. Budeme sdílet naše pobočky ve Velké Británii a Spojených státech a pokračovat v expanzi na další trhy, mezi které patří nově otevřená pobočka v Polsku, Latinská Amerika, Austrálie a v neposlední řadě DACH region, kde jednáme o spolupráci s prvním významným partnerem.

*„S neskutečnou radostí sledujeme úspěchy společnosti eMan. Věřím, že se společnými produkty dokážeme uspět v mnoha průmyslových odvětvích. Nyní se budeme soustředit zejména na digitalizaci energetiky a přineseme smysluplná řešení nejen pro velké hráče v oboru,“* komentuje Alan Fabik, CEO společnosti HARDWARIO.

Společnosti eMan pomůžeme rozšířit portfolio jejich produktů a služeb, které bylo do dnešní doby zaměřeno primárně na softwarová řešení a aplikace.

*„Naším strategickým cílem bylo rozšířit portfolio eManu o škálovatelné produkty, které zákazníkům řeší jejich potřeby v celé šíři. Potřebovali jsme proto doplnit naše aplikace o hardware, a mít tak větší kontrolu nad finálním řešením. Po předchozí zkušenosti spolupráce obou týmů můžeme s klidem říct, že jsme společně schopni vytvářet mimořádné produkty,“* vysvětluje Jiří Horyna, předseda představenstva společnosti eMan.