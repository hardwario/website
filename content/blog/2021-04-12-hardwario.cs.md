---
title: 5. výročí HARDWARIO
meta_title: 5. výročí HARDWARIO
meta_description: V lednu 2016 jsme si s Pavlem Hübnerem přivezli z výstavy CES Las Vegas bláznivý nápad IoT stavebnice, který jsme ještě bláznivěji pojmenovali BigClown. Přesně si pamatuji minutové ticho po prezentaci tohoto projektu majitelům Jablotronu...
draft: false
date: 2021-04-12
description: V lednu 2016 jsme si s Pavlem Hübnerem přivezli z výstavy CES Las Vegas bláznivý nápad IoT stavebnice, který jsme ještě bláznivěji pojmenovali BigClown. Přesně si pamatuji minutové ticho po prezentaci tohoto projektu majitelům Jablotronu...
image_preview: https://res.cloudinary.com/lukasfabik/image/upload/v1618212559/blog/2021-04-12-hardwario/preview2.jpg
image_main: https://res.cloudinary.com/lukasfabik/image/upload/v1581950249/blog/wide_placeholder.jpg
author: alan_fabik
---

...kterého jsme byli tehdy součástí. Nakonec se rozhodli, že do toho s námi půjdou. Doprovodili to konstatováním, že projektu samotnému nerozumí, ale že je přesvědčil zápal, se kterým jsme ho představili. 

{{< b-image src = "https://res.cloudinary.com/lukasfabik/image/upload/v1618212398/blog/2021-04-12-hardwario/P1540863.jpg" alt = "Alan a Pavel" >}}

Tento týden uplynulo pět let od chvíle, kdy jsme HARDWARIO založili. Tehdy ještě jako BigClown Labs a jako spin-off Jablotronu. Za ta léta jsme změnili název, spolumajitele i zaměření firmy. Původní zápal nám pomohl v mnoha situacích, ale těch pět let bychom nezvládli bez pomoci mnoha přátel a partnerů, které jsme na naší cestě potkali. A já bych jim chtěl dnes moc poděkovat. 

Děkuji všem, kteří do nás a našeho projektu investovali svůj čas i peníze. Za úvodní investici majitelům Jablotronu Daliboru Dědkovi a Mirkovi Jarolímovi, a také našim manželkám Míši Fabikové a Lence Hübnerové. Bez vás by HARDWARIO nikdy nevzniklo. Za víru v naše schopnosti děkuji báječným lidem z Jednoty Bratrské a jejich investiční skupiny FS Assets, hlavně Honzovi Křivkovi a Bohouši Jánovi. Vím, že se za nás modlíte a vězte, že my za vás také :slightly_smiling_face: V době pandemie nás podržela Komerční banka a je tedy celkem jasné, že u ní zůstaneme i do budoucna, a to nejen z vděčnosti, ale hlavně moderním přístupem k financování startupů. Velké díky patří také stovkám investorů platformy Fundlift, kteří podpořili náš růst v roce 2019. Vaši důvěru nezklameme!

Od počátku se řídíme heslem profesora Milana Zeleného "Mysli globálně, jednej lokálně". Děkujeme za podporu městu Liberec i vedení Libereckého kraje při našich lokálních aktivitách. Obzvláště si ceníme pomoci Agentury pro regionální rozvoj a inkubátoru Lipo.ink pod vedením Philippa Rodena. Těšíme se na pokračování spolupráce s libereckou zoologickou zahradou, kde s jejím ředitelem Davidem Nejedlo budujeme IoT stezku. A stoprocentně naše řady rozšíří další nadějní studenti a studentky libereckých středních škol. Budeme dále inspirovat vynálezce zítřka.

Naši anglickou pobočku nám pomáhají rozvíjet Michaelové Setton, Graham a Murdoch. Thanks a lot guys! Zahraniční expanzi si neumíme představit bez pomoci skvělého týmu Czechinvest. Těšíme se na nové zážitky v nových zemích! 

Spoustu našich projektů vzniklo za podpory našich technologických partnerů. Děkujeme SimpleCell, Českým Radiokomunikacím, T-Mobile, Microsoftu a hlavně Vodafone, se kterým nasazujeme naše zařízení u nás i ve světě. IoT rules!

Naší obrovskou vášní je STEM vzdělávání. Jsme neskutečně rádi za spolupráci s organizací Czechitas v čele s Ditou Formánkovou. Společně měníme přístup děvčat k IT. A velkou práci při změně IT vzdělání odvádí také Digikoalice, jejíž jsme pevnou součástí. My skutečně měníme Česko v The Country For The Future :)

Obrovské poděkování patří našim obchodním partnerům. Se všemi máme nejen obchodní, ale i přátelský vztah. Je vás hodně, a tak vás raději nebudu konkrétně jmenovat, abych na někoho nezapomněl. Společně zdigitalizujeme svět!
Největší poděkování samozřejmě patří všem mým kolegům - kamarádům. Během těch pěti let prošly naší firmou tři desítky různorodých osobností. Někteří žonglovali jenom chvíli a někteří jsou s námi od úplného začátku. Ale každému chci moc poděkovat za každou minutu, kterou nám věnovali. Miluji vás!

Chci také poděkovat všem těm neviditelným podporovatelům, kteří nás sledují a fandí a se kterými jsme se zatím nepotkali. Vím, že existujete a jsem za vaši přízeň moc rád. Chci se také omluvit všem, které jsme během naší existence jakkoliv zklamali. Věřte, že to nebylo naším záměrem. 
No a jedeme dále! Den za dnem budeme spolu s vámi měnit dnešek v digitální zítřek.

**HARDWARE IS HARD**WARIO

{{< b-image src = "https://res.cloudinary.com/lukasfabik/image/upload/v1618212559/blog/2021-04-12-hardwario/team.jpg" alt = "HARDWARIO Team" >}}