---
title: Do HARDWARIO vstupuje strategický partner eMan
meta_title: Do HARDWARIO vstupuje strategický partner eMan
meta_description: Do HARDWARIO vstupuje pražský softwarový dům eMan. Spojením našich sil chceme společně podpořit využití IoT technologií v oblasti energetiky a průmyslu, ve kterých má eMan dlouholeté zkušenosti.
draft: false
date: 2022-02-16
description: Do HARDWARIO vstupuje pražský softwarový dům eMan. Spojením našich sil chceme společně podpořit využití IoT technologií v oblasti energetiky a průmyslu, ve kterých má eMan dlouholeté zkušenosti.
image_preview: https://res.cloudinary.com/lukasfabik/image/upload/v1645032483/blog/2022-02-16-eman-invest-in-hardwario/eman_small.jpg
image_main: https://res.cloudinary.com/lukasfabik/image/upload/v1581950249/blog/wide_placeholder.jpg
image_meta: https://res.cloudinary.com/lukasfabik/image/upload/v1645032483/blog/2022-02-16-eman-invest-in-hardwario/eman_small.jpg
author: lukas_fabik
---

Od kapitálové investice v řádech milionů korun si společnost eMan slibuje rozšíření svého portfolia služeb a produktů, které do dnešní doby bylo zaměřeno primárně na softwarová řešení a aplikace.

*„Naším strategickým cílem bylo rozšířit portfolio eManu o škálovatelné produkty, které zákazníkům řeší jejich potřeby v celé šíři. Potřebovali jsme proto doplnit naše aplikace o hardware, a mít tak větší kontrolu nad finálním řešením. Po předchozí zkušenosti spolupráce obou týmů můžeme s klidem říct, že jsme společně schopni vytvářet mimořádné produkty,“* vysvětluje Jiří Horyna, předseda představenstva společnosti eMan.

*„S neskutečnou radostí sledujeme úspěchy společnosti eMan. Věřím, že se společnými produkty dokážeme uspět v mnoha průmyslových odvětvích. Nyní se budeme soustředit zejména na digitalizaci energetiky a přineseme smysluplná řešení nejen pro velké hráče v oboru,“* komentuje Alan Fabik, CEO společnosti HARDWARIO.

Spojením obchodních i marketingových aktivit plánují obě společnosti upevnit své pozice nejen na českém trhu. S ambicí více se rozrůst i za hranicemi České republiky se firmy chtějí etablovat v první řadě ve Spojených státech a Velké Británii, kde už své pobočky mají. Společně zamýšlejí expanzi i do dalších zemí, jak v Evropě, tak Austrálii či Latinské Americe.
![eman](https://res.cloudinary.com/lukasfabik/image/upload/v1645032483/blog/2022-02-16-eman-invest-in-hardwario/eman.jpg)
