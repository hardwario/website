---
title: 'IoT projekt: vytvoř si detektor Ježíška'
draft: false
featured: false
handbook: starter-kit
date: 2019-11-05T17:45:58.874Z
description: Načapej Ježíška pomocí PIR Modulu od HARDWARIO. Ten bude koukat!
slug: detektor-jeziska
meta_title: 'IoT projekt: vytvoř si detektor Ježíška'
meta_description: Načapej Ježíška pomocí PIR Modulu od HARDWARIO. Ten bude koukat!
image_preview: >-
  https://res.cloudinary.com/lukasfabik/image/upload/v1572976435/projects/detektor-jeziska/image15.png
image_main: >-
  https://res.cloudinary.com/lukasfabik/image/upload/v1572976435/projects/detektor-jeziska/image15.png
tags:
  - Projekt na doma
modules: ["core","climate","mini_battery","usb_dongle"]
---

## Úvod

{{< perex >}}
Ježíšek je ultratajná osoba, ale s IoT ho můžeš načapat přímo při rozdávání dárků. 🎄 Pomůže ti k tomu PIR Module: detektor pohybu
{{< /perex >}}

S tímhle projektem se naučíš **detekovat pohyb ve vzdáleném pokoji**. Díky tomu si můžeš ověřit, jestli po českých domácnostech chodí Santa, Ježíšek, Děda Mráz nebo někdo úplně jiný. 😲

Pokud máš Starter Kit, budeš k němu potřebovat ještě [PIR Module](https://obchod.hardwario.cz/pir-module/). **Kompletní výbavu** najdeš v sadě [Motion Detector Kit](https://obchod.hardwario.cz/pir-module/).

{{< modules >}}

## Připrav si krabičku

1. Sestav svůj kit. Na Core Module potřebuješ firmware **bcf-radio-motion-detector**. Pokud nevíš, jak si firmware stáhnout nebo co to je, [zjistíš to tady.](/cs/academy/jak-nahrat-firmware/)
![radio motion detector](https://res.cloudinary.com/lukasfabik/image/upload/v1572976427/projects/detektor-jeziska/image12.png)

2. Při správně nainstalovaném firmware uvidíš v Playgroundu na záložce Devices Alias jako **motion-detector**.
![motion detector](https://res.cloudinary.com/lukasfabik/image/upload/v1572976419/projects/detektor-jeziska/image10.png)

## Nastav si Node-RED

1. Programování odstartuj v Node-RED. Nejdřív v Playgroundu klikni na záložku **Functions**.
2. Na volnou plochu si přetáhni světle fialový node (bublinu) s názvem **MQTT**. Najdeš ho v sekci Input.

![mqtt](https://res.cloudinary.com/lukasfabik/image/upload/v1572976412/projects/detektor-jeziska/image6.png)

3. Node rozklikni dvojklikem. V řádku **Topic** určíš klíčovou hodnotu. Teď to bude počítadlo pohybů, které jsou zaznamenány:


```
node/motion-detector:0/pir/-/event-count
```

![klicova hodnota](https://res.cloudinary.com/lukasfabik/image/upload/v1572976432/projects/detektor-jeziska/image17.png)

Potvrď pomocí tlačítka **Done**.

4. Za tenhle node postav node **Switch** ze sekce Function. Díky němu zařízení pozná, že je detektor zapnutý a může hlásit veškerý pohyb.
![switch](https://res.cloudinary.com/lukasfabik/image/upload/v1572976423/projects/detektor-jeziska/image9.png)

5. Uvnitř nodu vyplň řádek **Property** jako _flow_. _detectorActive_ a podmínku uvnitř pole uprav na _is true_ (mrkej na obrázek).
**Náš tip**: Přečti si o téhle funkci víc.
![property](https://res.cloudinary.com/lukasfabik/image/upload/v1572976425/projects/detektor-jeziska/image11.png)

Potvrď tlačítkem **Done**.

6. Teď přijde **node Change** ze stejné sekce Function.
![change](https://res.cloudinary.com/lukasfabik/image/upload/v1572976442/projects/detektor-jeziska/image19.png)

7. V něm nastavíš zprávu, která se ti ukáže, jakmile dorazí ten vousáč s dárkama (případně miminko). 🎅 👼 Takže třeba: _Jezisek je v obyvaku_.
**Náš tip**: Pokud si chceš nastavit i upozornění do mobilu, nepoužívej čárky ani háčky, Blynk to nemá rád.
![nastaveni zpravy](https://res.cloudinary.com/lukasfabik/image/upload/v1572976434/projects/detektor-jeziska/image14.png)

Potvrď tlačítkem **Done**.

8. Nad tímhle flow načni další, díky kterému budeš moct detektor zapínat a vypínat. Bude se skládat ze dvou nodů. První je **node Switch** ze sekce Dashboard.
![node switch](https://res.cloudinary.com/lukasfabik/image/upload/v1572976410/projects/detektor-jeziska/image2.png)

9. Uvnitř tohohle nodu uprav **Label** na _Stav detektoru_. Takhle bude označený tvůj projekt v Dashboardu.
![stav detektoru](https://res.cloudinary.com/lukasfabik/image/upload/v1572976416/projects/detektor-jeziska/image3.png)

Potvrď tlačítkem **Done**.

10. Za něj postav **node Change** ze sekce Dashboard. Jojo, ten, co už máš o kousek níž. 👍
![node change](https://res.cloudinary.com/lukasfabik/image/upload/v1572976415/projects/detektor-jeziska/image1.png)

11. Uvnitř nastav v poli **Rules** funkci, se kterou zařízení pozná, jestli je tlačítko vypnuté, nebo zapnuté: _flow_. _detectorActive_ (viz obrázek). Pozor na překlepy!
![rules](https://res.cloudinary.com/lukasfabik/image/upload/v1572976434/projects/detektor-jeziska/image14.png)

Potvrď tlačítkem **Done**.

12. Teď všechny nody **pospojuj podle obrázku**, ale ještě nemačkej tlačítko Deploy. Chybí nám poslední node, který přidáme za chviličku. S ním nastavíš upozornění do mobilu. 🤳
![propojeni nodu](https://res.cloudinary.com/lukasfabik/image/upload/v1572976430/projects/detektor-jeziska/image13.png)


## Nastav si upozornění na mobil

1. Vezmi smartphone a zapni appku Blynk. Pokud ji zapínáš poprvé, všechno potřebné se dozvíš v našem [návodu na Blynk](/cs/academy/jak-pripojit-blynk/).

2. Vytvoř nový projekt, na e-mail se ti pošle token. V Blynku si na plochu postav **Notification** skrze malé plus v kolečku.

{{< middle >}}
{{< img src = "https://res.cloudinary.com/lukasfabik/image/upload/v1572976412/projects/detektor-jeziska/image7.png" alt = "notification" >}}
{{< /middle >}}

3. Zmáčkni trojúhelníček **Play** v pravém horním rohu a **přesuň se do Playgroundu na počítači**.

4. Tady postav poslední node celého projektu: node Notify ze sekce Blynk ws. Patří hned za flow se switchem, mrkni na obrázek. 👀
![playground](https://res.cloudinary.com/lukasfabik/image/upload/v1572976443/projects/detektor-jeziska/image21.png)

5. Rozklikni ho a klikni na **malou tužtičku** vpravo.
![tuzticka](https://res.cloudinary.com/lukasfabik/image/upload/v1572976442/projects/detektor-jeziska/image20.png)

6. Tady vyplň URL jednoduchým zkopírováním z pole níž. Navíc sem zkopíruj Token, který ti od Blynku přišel na e-mail.
![zkopirovani tokenu](https://res.cloudinary.com/lukasfabik/image/upload/v1572976430/projects/detektor-jeziska/image8.png)

Potvrď postupně tlačítky **Add** a **Done**.

7. Nakonec už jenom tenhle pěkně zelený node **propoj** s předchozím flow a zmáčkni tlačítko **Deploy**.
![deploy](https://res.cloudinary.com/lukasfabik/image/upload/v1572976425/projects/detektor-jeziska/image4.png)

## A... akce!

1. Je čas špehovat toho dárečkového krále. V záložce **Dashboard** v Playgroundu **zapni svůj detektor**. 🕵️
![zapnutí detektoru](https://res.cloudinary.com/lukasfabik/image/upload/v1572976428/projects/detektor-jeziska/image16.png)

2. PIR Module vycítí i sebemenší pohyb a zpráva o cizí přítomnosti ti přijde do mobilu raz dva. **Ježíšek nemá šanci**! Honem se běž podívat a načapej ho

{{< middle >}}
{{< img src = "https://res.cloudinary.com/lukasfabik/image/upload/v1572976411/projects/detektor-jeziska/image5.png" alt = "notifikace do mobilu" >}}
{{< /middle >}}

3. Poznámka na okraj: Ježíška si po načapání **udobři**, aby ti doma vůbec nějaké dárky nechal. 😜
