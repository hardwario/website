---
title: ZAT a HARDWARIO přinášejí internet věcí do katodické ochrany potrubí
meta_title: ZAT a HARDWARIO přinášejí internet věcí do katodické ochrany potrubí
meta_description: Společnost ZAT dodává inteligentní systémy řízení pro široké spektrum oborů do celého světa. Od roku 2018 vyvíjí softwarovou platformu SimONet, která je určena pro zpracování a vizualizaci dat z IoT zařízení. Nyní uzavřela smlouvu se společností HARDWARIO, která pro ni připraví systém IoT monitoringu katodové ochrany potrubí.
heading: ZAT a HARDWARIO přinášejí internet věcí do katodické ochrany potrubí
draft: false
date: 2023-03-12
description: Společnost ZAT dodává inteligentní systémy řízení pro široké spektrum oborů do celého světa. Od roku 2018 vyvíjí softwarovou platformu SimONet, která je určena pro zpracování a vizualizaci dat z IoT zařízení. Nyní uzavřela smlouvu se společností HARDWARIO, která pro ni připraví systém IoT monitoringu katodové ochrany potrubí. 
docx: https://docs.google.com/document/d/1Dl_qiYpQRJydNAyjEYo5_opoI4GUsvlJ/edit?usp=sharing&ouid=100979526148034723712&rtpof=true&sd=true
pdf: https://drive.google.com/file/d/1Dh7WVRRiQ7utX07G8GkEwSBNWBiu7ZSi/view?usp=sharing
image_preview: https://res.cloudinary.com/lukasfabik/image/upload/v1678643931/press/2023-03-13-zat-partnership.jpg
image_main: https://res.cloudinary.com/lukasfabik/image/upload/v1581950249/blog/wide_placeholder.jpg
image_meta: https://res.cloudinary.com/lukasfabik/image/upload/v1678643771/press/2023-03-13-zat-partnership.cs.jpg
author: lukas_fabik
---

*13. března 2023* – **Společnost ZAT dodává inteligentní systémy řízení pro široké spektrum oborů do celého světa. Od roku 2018 vyvíjí softwarovou platformu SimONet, která je určena pro zpracování a vizualizaci dat z IoT zařízení. Nyní uzavřela smlouvu se společností HARDWARIO, která pro ni připraví systém IoT monitoringu katodové ochrany potrubí.**

Dohodnutá dlouhodobá spolupráce zahrnuje vývoj speciálního modulu pro vzdálený monitoring katodové ochrany, který bude součástí ekosystému IoT brány CHESTER. Cílem projektu je vytvořit novou službu pro zákazníky ZAT, která umožní online monitoring funkčnosti katodové ochrany. Nová služba bude nabízena celosvětově a bude využívat moderní přenosové technologie NB-IoT a LTE-M a také satelitní přenosy. 

*„Jsme významným evropským hráčem v oblasti dodávek systémů řízení do mnoha průmyslových oborů. Dlouhodobě investujeme do nových technologií, jako je například internet věcí. Pro tyto účely vyvíjíme softwarovou platformu SimONet, pro kterou hledáme vhodné IoT projekty. Jako velmi perspektivní vidíme IoT monitoring katodové ochrany potrubí, kde máme již vytipované zákazníky. Při výběru vhodného dodavatele IoT hardwaru a konektivity jsme se obrátili na tým HARDWARIO, se kterým jsme již v minulosti úspěšně spolupracovali. Jsou odborníky na problematiku průmyslového internetu věcí, a proto jsme si jisti, že nám vzájemná spolupráce přinese požadovanou kvalitu celého řešení a úspěch na trhu,* uvádí Václav Janoch, obchodní a marketingový ředitel společnosti.

*„Pro společnost ZAT jsme v minulosti vyvinuli několik IoT produktů a jsme nadšeni, že naše spolupráce bude dále pokračovat. Vnímáme kompetence a sílu společnosti ZAT zejména v oblasti energetiky a také přednosti platformy SimONet. Začínáme s projektem monitoringu katodové ochrany, ve kterém naplno využijeme potenciál naší IoT brány CHESTER a IoT přenosových technologií NB-IoT a LTE-M. Těšíme se rovněž na nasazení našeho satelitního modulu v místech, kde nebude pokrytí terestriálními sítěmi. Neméně důležitým aspektem spolupráce se ZAT je dlouhodobost, ze které se jistě narodí další zajímavá řešení,“* doplňuje Alan Fabik, spoluzakladatel HARDWARIO.

### HARDWARIO

HARDWARIO a.s. je česká technologická společnost, která se zaměřuje na oblast IoT – internetu věcí. Svým zákazníkům poskytuje konfigurovatelná IoT zařízení, konektivitu a cloudové služby. Společně s partnery úspěšně zavádí IoT projekty ve výrobě, energetice, zemědělství, maloobchodě, zdravotnictví nebo správě majetku. Detailnější informace naleznete na stránkách www.hardwario.cz.

### ZAT

ZAT a.s.  je česká společnost s 60letou tradicí dodávek inteligentních řídících systémů, zejména v oblasti energetiky. Zaměřuje se na obory s vysokými nároky na bezpečnost a spolehlivost a na technologie a služby vyžadující inovativní a individuální řešení. Detailnější informace naleznete na stránkách www.zat.cz.

### Kontakt

Lukáš Fabik (CMO) - e-mail: lukas.fabik@hardwario.com / tel: +420 602 335 265