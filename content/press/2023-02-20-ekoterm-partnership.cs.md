---
title: EKOTERM bude s HARDWARIO digitalizovat kotelny. Společně chtějí přinést další IoT inovace do oboru teplárenství
meta_title: EKOTERM bude s HARDWARIO digitalizovat kotelny. Společně chtějí přinést další IoT inovace do oboru teplárenství
meta_description: Společnost EKOTERM je dodavatelem tepla a provozovatelem plynových kotelen a výměníkových stanic s více než třicetiletou historií. Nyní se domluvila na partnerství v oblasti internetu věcí se společností HARDWARIO.
draft: false
date: 2023-02-19
description: Společnost EKOTERM je dodavatelem tepla a provozovatelem plynových kotelen a výměníkových stanic s více než třicetiletou historií. Nyní se domluvila na partnerství v oblasti internetu věcí se společností HARDWARIO.
docx: https://docs.google.com/document/d/1D1NrKQD8fluhiecYZrOOH8a4UzSae_YC/edit?usp=sharing&ouid=100979526148034723712&rtpof=true&sd=true
pdf: https://drive.google.com/file/d/1D-Ra6OaKJd4hK4MZPTTv5jty2BpdgCFz/view?usp=sharing
image_preview: https://res.cloudinary.com/lukasfabik/image/upload/v1676801563/press/2023-02-20-ekoterm-partnership-preview.png
image_main: https://res.cloudinary.com/lukasfabik/image/upload/v1581950249/blog/wide_placeholder.jpg
image_meta: https://res.cloudinary.com/lukasfabik/image/upload/v1676801415/press/2023-02-20-ekoterm-partnership.cs.png
author: lukas_fabik
---

*20. února 2023* – **Společnost EKOTERM je dodavatelem tepla a provozovatelem plynových kotelen a výměníkových stanic s více než třicetiletou historií. Za dobu své existence nasadila u svých zákazníků mnoho inovativních řešení. Nyní se domluvila na partnerství v oblasti internetu věcí se společností HARDWARIO. Ta svým partnerům poskytuje ucelené řešení hardwaru, služeb a odborné podpory usnadňující adopci IoT. EKOTERMu pomůže s implementací technologií internetu věcí do jeho výrobků a služeb.**

Obě společnosti se domluvily na spolupráci, ve které HARDWARIO pomůže firmě EKOTERM s implementací IoT technologií ve spravovaných kotelnách a výměnících. Cílem je výrazně vylepšit kvalitu nabízených služeb pomocí vzdáleného monitoringu a ovládání technologií kotelen a výrazně zjednodušit servisní práce.

*„V naší správě máme stovky kotelen a výměníkových stanic po celém Česku a jejich počet nám rychle narůstá. Je to zejména díky našemu prozákaznickému a inovativnímu přístupu k celému oboru. Věříme, že připojení technologií kotelen k internetu věcí přinese zákazníkům úspory, přispěje životnímu prostředí a zásadně se zvýší efektivita práce, kvalita našich služeb a zároveň budeme schopni rychleji reagovat na mimořádné události. Jsme také přesvědčeni, že podmínkou úspěšné implementace IoT do našich produktů je spolupráce se spolehlivým partnerem, který dokáže uspokojit naše potřeby a pomůže nám s dodávkou hardware, konektivity i integrace s naším unikátním cloudovým dohledovým systémem. A takovým partnerem je pro nás bezesporu HARDWARIO,“* uvádí Petr Kühn, technický ředitel společnosti.

*„EKOTERM patří mezi naše srdcové záležitosti. Na celém jejich týmu oceňujeme vstřícný přístup k inovacím v tomto relativně konzervativním oboru. Chceme společně přinášet skvělé inovativní produkty, které EKOTERMu pomohou získat další zákazníky a zároveň udržet stávající kvalitu služeb bez zásadního rozšiřování servisního týmu. Půjde o dlouholeté partnerství, ze kterého budou profitovat obě dvě společnosti, ale hlavně zákazníci EKOTERMu,“* doplňuje Alan Fabik, spoluzakladatel HARDWARIO.

### HARDWARIO

HARDWARIO je česká technologická společnost, která se zaměřuje na oblast IoT – internetu věcí. Svým zákazníkům poskytuje konfigurovatelná IoT zařízení, konektivitu a cloudové služby. Společně s partnery úspěšně zavádí IoT projekty ve výrobě, energetice, zemědělství, maloobchodě, zdravotnictví nebo správě majetku. Detailnější informace naleznete na stránkách www.hardwario.cz.

### EKOTERM

EKOTERM je česká rodinná firma s více než 30 lety zkušeností v oboru dodávek tepla, správy, provozu, výstavby a rekonstrukcí kotelen i výměníkových stanic. Provozuje stovky kotelen v bytových domech i firmách. Nově se zaměřuje i na hybridní kotelny s fotovoltaikou a tepelnými čerpadly. Veškeré provozované technologie od kotelen až po chladicí a vzduchotechnická zařízení monitoruje 24 hodin denně 7 dní v týdnu unikátní cloudový dohledový systém. Další informace naleznete na stránkách www.ekoterm.cz. 

### Kontakty

Lukáš Fabik (CMO) - e-mail: lukas.fabik@hardwario.com / tel: +420 602 335 265


DIGITÁLNÍ TRANSFORMACE V PODNIKU EKOTERM - SERVIS S.R.O. je spolufinancována Evropskou unií. Předkládaný projekt je zaměřen na posílení digitálního prostředí a automatizaci ve společnosti EKOTERM - SERVIS s.r.o. za pomocí pořízení nových technologií. Cílem projektu je digitalizovat a automatizovat část podnikových procesů společnosti.

![DIGITÁLNÍ TRANSFORMACE V PODNIKU EKOTERM](https://res.cloudinary.com/lukasfabik/image/upload/v1676801413/press/2023-02-20-ekoterm-partnership-dotace.png)