---
title: EKOTERM bude s HARDWARIO digitalizovat kotelny. Společně chtějí přinést další IoT inovace do oboru teplárenství
meta_title: EKOTERM bude s HARDWARIO digitalizovat kotelny. Společně chtějí přinést další IoT inovace do oboru teplárenství
meta_description: Společnost EKOTERM je dodavatelem tepla a správcem plynových kotelen a výměníkových stanic s více než třicetiletou historií. Nyní se domluvila na partnerství v oblasti internetu věcí se společností HARDWARIO.
draft: false
date: 2023-02-15
description: Společnost EKOTERM je dodavatelem tepla a správcem plynových kotelen a výměníkových stanic s více než třicetiletou historií. Nyní se domluvila na partnerství v oblasti internetu věcí se společností HARDWARIO.
docx: https://docs.google.com/document/d/1-Q4rjkkoKRziw0pXuD7r-IlAntNK8YtO/edit?usp=sharing&ouid=100979526148034723712&rtpof=true&sd=true
pdf: https://drive.google.com/file/d/1-QT8dsNs0BglodZL2NN2c23V1ULoiJbG/view?usp=sharing
image_preview: https://res.cloudinary.com/lukasfabik/image/upload/v1673790292/press/2023-01-16-hahn-partnership-preview.png
image_main: https://res.cloudinary.com/lukasfabik/image/upload/v1581950249/blog/wide_placeholder.jpg
image_meta: https://res.cloudinary.com/lukasfabik/image/upload/v1673789713/press/2023-01-16-hahn-partnership.png
author: lukas_fabik
---

*15. února 2023* – **Společnost EKOTERM je dodavatelem tepla a správcem plynových kotelen a výměníkových stanic s více než třicetiletou historií. Za dobu své existence nasadila u svých zákazníků mnoho inovativních řešení. Nyní se domluvila na partnerství v oblasti internetu věcí se společností HARDWARIO. Ta svým partnerům poskytuje ucelené řešení hardwaru, služeb a odborné podpory usnadňující adopci IoT. EKOTERMu pomůže s implementací technologií internetu věcí do jeho výrobků a služeb.**

Obě společnosti se domluvily na spolupráci, ve které HARDWARIO pomůže firmě EKOTERM s implementací IoT technologií ve spravovaných kotelnách a výměnících. Cílem je výrazně vylepšit kvalitu nabízených služeb pomocí vzdáleného monitoringu a ovládání technologií kotelen a výrazně zjednodušit servisní práce. 

*„V naší správě máme desítky kotelen a výměníkových stanic po celém Česku a jejich počet nám utěšeně narůstá. Je to zejména díky našemu inovativnímu přístupu k celému oboru, ze kterého těží naši zákazníci. Věříme, že připojením technologií kotelen k internetu se zásadně zvýší kvalita našich služeb a zároveň budeme schopnit nabízet služby nové. Jsme také přesvědčeni, že podmínkou úspěšné implementace IoT do našich produktů je spolupráce se spolehlivým partnerem, který dokáže uspokojit naše potřeby a pomůže nám s dodávkou hardware, konektivity i integrace s našimi informačními systémy. A takovým partnerem je pro nás bezesporu HARDWARIO,“* uvádí Petr Kühn, technický ředitel společnosti.

*„EKOTERM patří mezi naše srdcové záležitosti. Na celém jejich týmu oceňujeme vstřícný přístup k inovacím v tomto relativně konzervativním oboru. Chceme společně přinášet nové inovativní produkty, které EKOTERMu pomůžou získat další kotelny do správy a zároveň nebudou tlačit na rozšiřování jejich servisního týmu. Půjde o dlouholeté partnerství, ze kterého budou profitovat obě dvě společnosti, ale hlavně zákazníci EKOTERMu“* doplňuje Alan Fabik, spoluzakladatel HARDWARIO.

### HARDWARIO

HARDWARIO je česká technologická společnost, která se zaměřuje na oblast IoT – internetu věcí. Svým zákazníkům poskytuje konfigurovatelná IoT zařízení, konektivitu a cloudové služby. Společně s partnery úspěšně zavádí IoT projekty ve výrobě, energetice, zemědělství, maloobchodě, zdravotnictví nebo správě majetku. Detailnější informace naleznete na stránkách www.hardwario.cz.

### EKOTERM

EKOTERM je česká firma s více než 30letou tradicí dodávek v oboru teplárenství. Spravuje stovky kotlů a vlůastní certifikáty kvality svých služeb. Hlavní vizí je .... Detailnější informace naleznete na stránkách www.ekoterm.cz. 

### Kontakty

Lukáš Fabik (CMO) - e-mail: lukas.fabik@hardwario.com / tel: +420 602 335 265