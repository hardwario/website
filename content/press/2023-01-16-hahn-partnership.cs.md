---
title: HAHN & Sohn si pro IoT inovace vybral HARDWARIO. Společně budou modernizovat elektrocentrály jejich připojením k internetu
meta_title: HAHN & Sohn si pro IoT inovace vybral HARDWARIO. Společně budou modernizovat elektrocentrály jejich připojením k internetu
meta_description: Společnost HAHN & Sohn, která je předním evropským dodavatelem elektrocentrál, se domluvila na partnerství v oblasti internetu věcí se společností HARDWARIO. Ta svým partnerům poskytuje ucelené řešení hardwaru, služeb a odborné podpory usnadňující adopci IoT a HAHNu pomůže s implementací technologií internetu věcí do jeho produktů a služeb. 
draft: false
date: 2023-01-15
description: Společnost HAHN & Sohn, která je předním evropským dodavatelem elektrocentrál, se domluvila na partnerství v oblasti internetu věcí se společností HARDWARIO. Ta svým partnerům poskytuje ucelené řešení hardwaru, služeb a odborné podpory usnadňující adopci IoT a HAHNu pomůže s implementací technologií internetu věcí do jeho produktů a služeb.
docx: https://docs.google.com/document/d/1-Q4rjkkoKRziw0pXuD7r-IlAntNK8YtO/edit?usp=sharing&ouid=100979526148034723712&rtpof=true&sd=true
pdf: https://drive.google.com/file/d/1-QT8dsNs0BglodZL2NN2c23V1ULoiJbG/view?usp=sharing
image_preview: https://res.cloudinary.com/lukasfabik/image/upload/v1673790292/press/2023-01-16-hahn-partnership-preview.png
image_main: https://res.cloudinary.com/lukasfabik/image/upload/v1581950249/blog/wide_placeholder.jpg
image_meta: https://res.cloudinary.com/lukasfabik/image/upload/v1673789713/press/2023-01-16-hahn-partnership.png
author: lukas_fabik
---

*16. ledna 2023* – **Společnost HAHN & Sohn, která je předním evropským dodavatelem elektrocentrál, se domluvila na partnerství v oblasti internetu věcí se společností HARDWARIO. Ta svým partnerům poskytuje ucelené řešení hardwaru, služeb a odborné podpory usnadňující adopci IoT a HAHNu pomůže s implementací technologií internetu věcí do jeho produktů a služeb.**

Obě společnosti se domluvili na spolupráci, ve které HARDWARIO pomůže firmě HAHN s implementací IoT technologií do stávajících produktů a služeb. Cílem je umožnit koncovým uživatelům elektrocentrál jejich vzdálený monitoring a ovládání. 

*„Naše elektrocentrály úspěšně dodáváme odběratelům v rámci celé Evropy. Věříme, že připojením k internetu se zásadně zvýší jejich atraktivita a tím i naše konkurenceschopnost. Ačkoli samotná myšlenka implementace IoT do elektrocentrál vypadá jednoduše, uvědomujeme si, že pro úspěšné zvládnutí tohoto úkolu potřebujeme spolehlivého partnera, který má prokazatelné zkušenosti s doručením škálovatelných řešení - od hardware, přes přenesení dat, až po integraci s našimi systémy. Proto jsme si vybrali HARDWARIO,“* uvádí Lukáš HAHN, majitel společnosti.

*„Naší strategií je získávat silné partnery s globálními ambicemi pro všechny obory, kde vidíme perspektivu využití řešení internetu věcí. Tyto parametry dokonale splňuje společnost HAHN & Sohn. Má kvalitní produkt, propracovaný marketing a působí na velmi zajímavém trhu kde dodává řádově tisíce zařízení ročně. Proto jsme rádi, že jsme spolu uzavřeli partnerství a budeme jim pomáhat s nasazením IoT, “* doplňuje Alan Fabik, spoluzakladatel HARDWARIO.

### O HARDWARIO

HARDWARIO je česká technologická společnost, která se zaměřuje na oblast IoT – internetu věcí. Svým zákazníkům poskytuje konfigurovatelná IoT zařízení, konektivitu a cloudové služby. Společně s partnery úspěšně zavádí IoT projekty ve výrobě, energetice, zemědělství, maloobchodě, zdravotnictví nebo správě majetku. Detailnější informace naleznete na stránkách www.hardwario.cz.

### O HAHN & Sohn

HAHN & Sohn je firma dodávající generátory, kultivátory a motorová čerpadla a s nimi také širokou škálu služeb od dodávek příslušenství, přes kompetentní poradenství v technických otázkách. Všechny jejich produkty splňují evropské a mezinárodní normy pro kvalitu, hospodárnost a šetrnost k životnímu prostředí, a to včetně emisí znečišťujících látek a hluku. Hlavní vizí je zpřístupnění tradiční německé kvality za dostupnou cenu pro každého. Detailnější informace naleznete na stránkách www.hahn-power.cz. 

### Kontakty

Lukáš Fabik (CMO) - e-mail: lukas.fabik@hardwario.com / tel: +420 602 335 265