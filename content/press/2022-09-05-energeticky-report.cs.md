---
title: HARDWARIO spouští s Vodafone neinvazivní IoT audit spotřeby průmyslových strojů a zařízení
meta_title: HARDWARIO spouští s Vodafone neinvazivní IoT audit spotřeby průmyslových strojů a zařízení
meta_description: Rostoucí ceny energií vedou většinu firem k přemýšlení, na jakých strojích, zařízeních a procesech mohou snížit jejich spotřebu. HARDWARIO, s využitím technologií Vodafonu a Microsoftu, proto přichází na trh s novým řešením bezdrátového monitoringu spotřeby strojů na bázi technologií internetu věcí.
draft: false
date: 2022-09-05
description: Rostoucí ceny energií vedou většinu firem k přemýšlení, na jakých strojích, zařízeních a procesech mohou snížit jejich spotřebu. HARDWARIO, s využitím technologií Vodafonu a Microsoftu, proto přichází na trh s novým řešením bezdrátového monitoringu spotřeby strojů na bázi technologií internetu věcí.
docx: https://docs.google.com/document/d/1aeumA8U3oUZZ2DHq3qySJjCwHCZXOoJ1?rtpof=true&authuser=lukas.fabik%40hardwario.com&usp=drive_fs
pdf: https://drive.google.com/open?id=1ajV6nXjF-n58bJJs-ateoK414T2yK5aO&authuser=lukas.fabik%40hardwario.com&usp=drive_fs
image_preview: https://res.cloudinary.com/lukasfabik/image/upload/v1663229811/press/tokoz_meta.png
image_main: https://res.cloudinary.com/lukasfabik/image/upload/v1581950249/blog/wide_placeholder.jpg
image_meta: https://res.cloudinary.com/lukasfabik/image/upload/v1663229811/press/tokoz_meta.png
author: lukas_fabik
---

**Rostoucí ceny energií vedou většinu firem k přemýšlení, na jakých strojích, zařízeních a procesech mohou snížit jejich spotřebu. HARDWARIO, s využitím technologií Vodafonu a Microsoftu, proto přichází na trh s novým řešením bezdrátového monitoringu spotřeby strojů na bázi technologií internetu věcí.**

V rámci programu www.energeticky.report společnosti za 95 tisíc korun získají 5 mobilních zařízení, které mohou neinvazivně připojit ke svým strojům a okamžitě získat informaci o jejich aktuální spotřebě elektrické energie. Díky využití sítě NB-IoT od Vodafone a průmyslovým zařízením od HARDWARIO, není potřeba zařízení připojovat k žádné lokální síti a zároveň je možné kdykoli zařízení přemístit k jinému stroji. Data o spotřebě jsou pak předána formou reportu v aplikaci Microsoft Power BI, se kterou podniky již často pracují. Zařízení HARDWARIO pro monitoring spotřeby už nyní využívají například firmy ArcelorMittal nebo TOKOZ. Do konce roku chce společnost systém nasadit u desítek nových firem.

*“Energetika je nepochybně jednou z hlavních oblastí, kde internet věcí nyní nachází uplatnění. Se společností HARDWARIO spolupracujeme v oblasti IoT inovací již několik let.  Nápad využití potenciálu naší NB-IoT sítě a jejich mobilního řešení se nám nesmírně líbí. Těšíme se proto, že společně pomůžeme mnoha firmám v Česku najít cestu, jak efektivně snížit spotřebu elektrické energie.”*

-- **Viktoria Korabelnikova**, Head of IoT Sales & Business Development Vodafone

*“S technologiemi od Vodafone a Microsoft úspěšně pracujeme dlouhodobě, například také v našem programu www.vyrobni.report. Využíváme především dostupnosti a technologických výhod sítě NB-IoT of Vodafone a všeobecné znalosti nástrojů Microsoft mezi firmami nejen v Česku. Proto jsme rádi, že nás obě společnosti v aktivitě www. energeticky.report podporují.”*

-- **Alan Fabik**, CEO HARDWARIO

### O HARDWARIO 
HARDWARIO je česká technologická společnost, která se zaměřuje na oblast internetu věcí. Svým partnerům dodává vše potřebné pro úspěšné IoT projekty – konfigurovatelná zařízení, konektivitu, cloudové služby a otevřené vývojové nástroje pro vývoj vlastních aplikací. Na podzim 2022 se společnost chystá vstoupit na trh START pražské burzy cenných papírů s ambicí získat od investorů desítky milionů korun na další rozvoj. 

### Kontakty

- Lukáš Fabik (CMO) – e-mail: lukas.fabik@hardwario.com / tel: +420 602 335 265