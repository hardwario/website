---
title: Zakladatelé HARDWARIO odkupují část akcií v držení svého andělského investora FS Assets
meta_title: Zakladatelé HARDWARIO odkupují část akcií v držení svého andělského investora FS Assets. Vyjadřují tím důvěru ve svůj projekt a zároveň chtějí podpořit aktivity FS Group v oblasti regionálního školství
meta_description: Zakladatelé společnosti HARDWARIO se dohodli s firmou FS Assets na odkupu části balíku akcií, který tento andělský investor v HARDWARIO drží. Impulsem prodeje je snaha skupiny FS Group se více soustředit na aktivity ve školství, zejména v rámci rozvoje své Střední školy Jana Blahoslava v Hejnicích
heading: Zakladatelé HARDWARIO odkupují část akcií v držení svého andělského investora FS Assets. Vyjadřují tím důvěru ve svůj projekt a zároveň chtějí podpořit aktivity FS Group v oblasti regionálního školství
draft: false
date: 2023-02-21
description: Vyjadřují tím důvěru ve svůj projekt a zároveň chtějí podpořit aktivity FS Group v oblasti regionálního školství
docx: https://docs.google.com/document/d/1D7k-xpyQJQ0x9fDWwwDjsWLn7yIKS6Q7/edit?usp=sharing&ouid=100979526148034723712&rtpof=true&sd=true
pdf: https://drive.google.com/file/d/1D80zmjlgqPIboiz7dKbF0JuRYtyGnteb/view?usp=sharing
image_preview: https://res.cloudinary.com/lukasfabik/image/upload/v1659092017/press/AlanFabik_PavelHubner-1.jpg
image_main: https://res.cloudinary.com/lukasfabik/image/upload/v1581950249/blog/wide_placeholder.jpg
image_meta: https://res.cloudinary.com/lukasfabik/image/upload/v1676965098/press/2023-02-21-fs-assets.cs.png
author: lukas_fabik
---

*21. února 2023* – **Zakladatelé společnosti HARDWARIO se dohodli s firmou FS Assets na odkupu části balíku akcií, který tento andělský investor v HARDWARIO drží. Impulsem prodeje je snaha skupiny FS Group se více soustředit na aktivity ve školství, zejména v rámci rozvoje své Střední školy Jana Blahoslava v Hejnicích. V rámci transkace kupují manažeři HARDWARIO 88.000 ks akcií v ceně 17 Kč za jednu akcii, což byla upisovací cena akcií.**

*„FS Group do nás prostřednictvím FS Assets zainvestovala v roce 2018 a pomohla nám překlenout složitější období po odchodu Jablotronu z naší společnosti. Jejich andělská úloha byla stoprocentně splněna a nyní nastal čas, abychom odkupem části akcií naopak my pomohli FS Group v jejich úsilí při budování moderní školy,“* uvádí Alan Fabik, spoluzakladatel HARDWARIO.

*„Našeho rozhodnutí zainvestovat do HARDWARIO rozhodně nelitujeme a jsme moc rádi, že i díky nám firma prosperuje a získala důvěru dalších investorů v rámci veřejné nabídky úpisu akcií na pražské burze. Stále věříme potenciálu HARDWARIO, a i proto prodáváme pouze část našeho balíku akcií. Z prodeje 88.000 ks akcií budeme financovat další rozvoj naší střední školy. Podstatou podnikání skupiny FS Group je totiž podpora sociálních a vzdělávacích projektů našeho vlastníka - Jednoty bratrské,“* doplňuje Jan Křivka, CEO FS Group.

### HARDWARIO

HARDWARIO je česká technologická společnost, která se zaměřuje na oblast IoT – internetu věcí. Svým zákazníkům poskytuje konfigurovatelná IoT zařízení, konektivitu a cloudové služby. Společně s partnery úspěšně zavádí IoT projekty ve výrobě, energetice, zemědělství, maloobchodě, zdravotnictví nebo správě majetku. Více informací naleznete na stránkách www.hardwario.cz. 

### FS ASSETS

FS Assets je investiční společnost, která se zaměřuje na zhodnocování a správu majetku svého vlastníka - církve Jednoty bratrské. Výnosy ze svých aktivit slouží k zajištění finanční stability a naplňování vizí vlastníka, zejména při podpoře jeho sociálních a vzdělávacích projektů. Více informací naleznete na stránkách www.fsassets.cz.

### Kontakt

Lukáš Fabik (CMO) - e-mail: lukas.fabik@hardwario.com / tel: +420 602 335 265