---
title: Společnosti ADASTRA a HARDWARIO uzavřeli strategické partnerství v&nbsp;oblasti digitalizace retailu
meta_title: Společnosti ADASTRA a HARDWARIO uzavřeli strategické partnerství v oblasti digitalizace retailu. V následujícím období se chtějí výrazně prosadit se svými integrovanými IoT produkty u významných světových značek a řetězců
meta_description: Společnosti ADASTRA a HARDWARIO se po úspěšných společných pilotních projektech internetu věcí v oblasti retailu dohodly na pokračování strategické spolupráce. Součástí dohody je nové vymezení rolí obou subjektů, kdy HARDWARIO vystoupilo z dceřinné společnosti ADASTRA Lab, ve které bude skupina Adastra nadále rozvíjet ucelená IoT řešení pro retail a navazující oblasti dodavatelského řetězce. HARDWARIO zůstává pro ADASTRA Lab klíčovým dodavatelem IoT komponent. Obě společnosti se dohodly na úzké spolupráci s cílem dodávat na globální trh špičková a škálovatelná řešení zejména v oblasti chytrých regálů a vah. 
draft: false
date: 2022-12-23
description: Společnosti ADASTRA a HARDWARIO se po úspěšných společných pilotních projektech internetu věcí v oblasti retailu dohodly na pokračování strategické spolupráce. Součástí dohody je nové vymezení rolí obou subjektů, kdy HARDWARIO vystoupilo z dceřinné společnosti ADASTRA Lab, ve které bude skupina Adastra nadále rozvíjet ucelená IoT řešení pro retail a navazující oblasti dodavatelského řetězce. 
docx: https://docs.google.com/document/d/1NI2Db3jqUAYPon0TYMRo6mHYn1ysp51o/edit?usp=share_link&ouid=100979526148034723712&rtpof=true&sd=true
pdf: https://drive.google.com/file/d/1eU2C2sz2AxpEvm9Yv2h2jmmRBTHnzvgz/view?usp=share_link
image_preview: https://res.cloudinary.com/lukasfabik/image/upload/v1671814804/press/2022-12-23-adastra-partnership-preview.png
image_main: https://res.cloudinary.com/lukasfabik/image/upload/v1581950249/blog/wide_placeholder.jpg
image_meta: https://res.cloudinary.com/lukasfabik/image/upload/v1671814179/press/2022-12-23-adastra-partnership.png
author: lukas_fabik
---

*23. prosince 2022* – **Společnosti ADASTRA a HARDWARIO se po úspěšných společných pilotních projektech internetu věcí v oblasti retailu dohodly na pokračování strategické spolupráce. Součástí dohody je nové vymezení rolí obou subjektů, kdy HARDWARIO vystoupilo z dceřinné společnosti ADASTRA Lab, ve které bude skupina Adastra nadále rozvíjet ucelená IoT řešení pro retail a navazující oblasti dodavatelského řetězce. HARDWARIO zůstává pro ADASTRA Lab klíčovým dodavatelem IoT komponent . Obě společnosti se dohodly na úzké spolupráci s cílem dodávat na globální trh špičková a škálovatelná řešení zejména v oblasti chytrých regálů a vah.**

*„Spolupráce s HARDWARIO nám v uplynulých letech umožnila realizovat velmi zajímavé pilotní projekty s předními hráči v oblasti maloobchodního prodeje u nás i v zahraničí. V rámci vehiklu ADASTRA Lab jsme společně vyvinuli atraktivní IoT produkty a ověřili jejich funkčnost v různých formátech prodejních míst. Rozhodli jsme se nyní dále  investovat do rozvoje ADASTRA Lab s cílem škálovat její prodeje nejen v oblasti retailu, ale napříč celým dodavatelským řetězcem jako je výroba či logistika, nebo v oblasti efektivnějšího managementu odpadů a ESG reportingu. V budoucnu nevylučujeme akceleraci růstu vstupem nových investorů. Stále sázíme na know-how a inovační potenciál HARDWARIO, jenž ideálně doplňuje strategii ADASTRA Lab. Proto jsme moc rádi za dohodu o pokračování spolupráce s firmou HARDWARIO,“* shodli se Pavel Kysela, jednatel společnosti ADASTRA a Petr Blabla, jednatel společnosti ADASTRA Lab.

*„Od počátku spolupráce se společností ADASTRA nás motivovalo řešit netradiční výzvy spojené s implementací internetu věcí v retailu a přinášet do něj IoT inovace. ADASTRA má skvělé nástroje pro zpracování a vizualizaci dat a následnou optimalizaci procesů nebo prediktivní AI. K tomu má v zákaznickém portfoliu zvučná jména. To vše je zárukou budoucího obchodního úspěchu. Uvítali jsme proto jejich rozhodnutí zainvestovat do ADASTRA Lab a dále pokračovat ve spolupráci s námi. Věříme, že společně porosteme a staneme se významnými světovými hráči v digitalizaci retailu,“* doplňuje Alan Fabik, spoluzakladatel HARDWARIO.

### O HARDWARIO

HARDWARIO je česká technologická společnost, která se zaměřuje na oblast IoT – internetu věcí. Svým zákazníkům poskytuje konfigurovatelná IoT zařízení, konektivitu a cloudové služby. Společně s partnery úspěšně zavádí IoT projekty ve výrobě, energetice, zemědělství, maloobchodě, zdravotnictví nebo správě majetku. 

### O ADASTRA

Adastra je mezinárodní konzultační společnost, která firmám napříč odvětvími dodává komplexní technologická řešení a služby pro snazší cestu k digitální transformaci. Propojuje firmy s jejich zákazníky a jejich zákazníky s celým světem. Její vizí je přetvářet data na přidanou hodnotu pro byznys.

### Kontakty

Lukáš Fabik (CMO) - e-mail: lukas.fabik@hardwario.com / tel: +420 602 335 265