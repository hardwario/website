---
title: S akciemi společnosti HARDWARIO se v pondělí 24.10. začíná obchodovat na trhu START pražské burzy, firma představila běžící a plánované IoT projekty
meta_title: S akciemi společnosti HARDWARIO se v pondělí 24.10. začíná obchodovat na trhu START pražské burzy, firma představila běžící a plánované IoT projekty
meta_description: Liberecká společnost HARDWARIO úspěšně ukončila svůj úpis akcií a v pondělí 24.10. se s jejími akciemi začíná obchodovat na trhu START pražské burzy. Současným i potenciálním novým akcionářům představuje své běžící a plánované projekty, které jsou základem obchodních plánů této inovativní české firmy s globálními ambicemi.
draft: false
date: 2022-10-21
description: Liberecká společnost HARDWARIO úspěšně ukončila svůj úpis akcií a v pondělí 24.10. se s jejími akciemi začíná obchodovat na trhu START pražské burzy. Současným i potenciálním novým akcionářům představuje své běžící a plánované projekty, které jsou základem obchodních plánů této inovativní české firmy s globálními ambicemi.
docx: https://docs.google.com/document/d/1GQmnsKMuGtpaxucfuIzQR0uD8g13Lk8N/edit?usp=sharing&ouid=100979526148034723712&rtpof=true&sd=true
pdf: https://drive.google.com/file/d/1ug14f8in5QF4ZQU7yuFz9OTk-vgetiDz/view?usp=sharing
image_preview: https://res.cloudinary.com/lukasfabik/image/upload/v1659092017/press/AlanFabik_PavelHubner-1.jpg
image_main: https://res.cloudinary.com/lukasfabik/image/upload/v1581950249/blog/wide_placeholder.jpg
image_meta: https://res.cloudinary.com/lukasfabik/image/upload/v1666353099/press/2022-10-21-ipo.png
author: lukas_fabik
---

**Liberecká společnost HARDWARIO úspěšně ukončila svůj úpis akcií a v pondělí 24.10. se s jejími akciemi začíná obchodovat na trhu START pražské burzy. Současným i potenciálním novým akcionářům představuje své běžící a plánované projekty, které jsou základem obchodních plánů této inovativní české firmy s globálními ambicemi.**

*„Náš úpis akcií skončil úspěšnou emisí všech nabízených akcií. Zájem o akcie byl dokonce výrazně větší a burza musela svým systémem objednávky krátit. Získali jsme nový kapitál ve výši přes 48 mil. Kč, který zainvestujeme do naší globální expanze, posílení týmu a skladových zásob. S akcionáři i veřejností chceme aktivně komunikovat a představovat projekty, o které jsme se opírali při diskusích s investory v rámci IPO. Dnes popisujeme ty nejdůležitější, které jsou základem našich nejbližších obchodních plánů. Jsem přesvědčen, že naše budoucí výsledky budou mít příznivý vliv na růst ceny akcií a tedy že se vyplatí naše akcie držet dlouhodobě,“* uvádí CEO a spoluzakladatel společnosti HARDWARIO Alan Fabik.

Obchodní příležitosti pro své výrobky a služby nachází HARDWARIO v mnoha průmyslových oborech – ve výrobě, retailu, správě budov, zemědělství, lesnictví nebo zdravotnictví. V rámci pravidelné otevřené komunikace s akcionáři a investory firma představuje výčet významných projektů, na kterých v současnosti pracuje:

* V USA byla dokončena pilotní instalace IoT sítě a senzorů pro významného hráče v energetice. HARDWARIO prošlo náročným schvalovacím procesem, pilot běží úspěšně, a proto se očekává nasazení řádově tisíců našich senzorů v několika příštích letech.
* V Kanadě se rozjel pilotní projekt IoT meteostanic, které přinášejí univerzitě UBC data pro jejich analýzu rizik vzniku lesních požárů. Lesní požáry jsou palčivým problémem v mnoha zemích a potenciál nasazení dalších tisíců senzorů je více než reálný.
* V Brazílii se partner IoT Conecta dostal k zakázce u jednoho z největších zpracovatelů masa, pro kterého připravuje projekty monitoringu výroby a spotřeby v objemech vyšších stovek zařízení ročně.
* Australský partner CT4 úspěšně nasazuje IoT monitoring výroby a spotřeby u několika větších firem. Potenciál je opět ve vyšších stovkách zařízení ročně.
* V Evropě se rozjíždí spolupráce s jedním z mobilních operátorů, se kterým bude HARDWARIO nabízet řešení monitoringu výroby a spotřeby energií pro průmyslové podniky.
* Společně s partnerem ADASTRA se digitalizuje maloobchod a připravují se obří projekty pro velké značky z potravinářského a hračkářského průmyslu. 
* S partnerem eMan se pracuje na společných IoT produktech, které se brzy dostanou na trh.
* Významně rostou partneři STATOTEST, IQHUBS a iotor. A také projekty HARDWARIO www.vyrobni.report a www.energeticky.report, které se nasazují ve větších výrobách s mezinárodním přesahem. 
* V neposlední řadě HARDWARIO pro vybrané výrobce transformuje průmyslová zařízení z offline verzí na online, jde například o elektrocentrály nebo tepelná čerpadla.

### O HARDWARIO 

HARDWARIO je česká technologická společnost, která se zaměřuje na oblast internetu věcí. Svým partnerům dodává vše potřebné pro úspěšné IoT projekty – konfigurovatelná zařízení, konektivitu, cloudové služby a otevřené vývojové nástroje pro vývoj vlastních aplikací. Hlavními vlastníky jsou spoluzakladatelé Alan Fabik a Pavel Hübner.

Díky funkčnímu obchodnímu modelu, propracovanému systému rozvíjení partnerské sítě, dostatečným skladovým zásobám, nově navázaným obchodním i strategickým spolupracím a překlápěním pilotů do produkční fáze, je její ambicí navýšit obrat o desítky procent a navázat tak na progresivní růst širokého segmentu průmyslového internetu věcí.


### Kontakty

- Alan Fabik (CEO) – e-mail: alan.fabik@hardwario.com / tel: +420 725 190 630
- Tomáš Morava (CFO) – e-mail: tomas.morava@hardwario.com / tel: +420 737 250 187