---
title: HARDWARIO bude s Jablotronem spolupracovat při vývoji zabezpečovacích systémů a na pozici CEO se posouvá spoluzakladatel Pavel Hübner 
meta_title: HARDWARIO bude s Jablotronem spolupracovat při vývoji zabezpečovacích systémů a na pozici CEO se posouvá spoluzakladatel Pavel Hübner 
meta_description: HARDWARIO pokračuje v uzavírání strategických partnerství v oblasti dodávek IoT řešení a vývoje hardware. Novým významným zákazníkem IoT inovátora HARDWARIO se stává Jablotron. Společnost HARDWARIO bude s touto významnou českou firmu rozvíjet oblast zabezpečovací techniky.
heading: 
draft: false
date: 2023-04-22
description: HARDWARIO pokračuje v uzavírání strategických partnerství v oblasti dodávek IoT řešení a vývoje hardware. Novým významným zákazníkem IoT inovátora HARDWARIO se stává Jablotron. Společnost HARDWARIO bude s touto významnou českou firmu rozvíjet oblast zabezpečovací techniky.
docx: https://docs.google.com/document/d/1E4fPF_P9j7c4IJwvQUNU6-vuxSZ9oe0G/edit?usp=sharing&ouid=100979526148034723712&rtpof=true&sd=true
pdf: https://drive.google.com/file/d/1E1bKaFvFsbN7VFfYRtBn5Cg6kF_P0g9h/view?usp=sharing
image_preview: https://res.cloudinary.com/lukasfabik/image/upload/c_fill,h_800,w_800/v1576055326/blog/bigclown-renamed-hardwario/hardwario.jpg
image_main: https://res.cloudinary.com/lukasfabik/image/upload/v1581950249/blog/wide_placeholder.jpg
image_meta: https://res.cloudinary.com/lukasfabik/image/upload/v1682157757/press/2023-04-22-jablotron.cs.png
author: pavel_hubner
---

*24. dubna 2023* – **HARDWARIO pokračuje v uzavírání strategických partnerství v oblasti dodávek IoT řešení a vývoje hardware. Novým významným zákazníkem IoT inovátora HARDWARIO se stává Jablotron. Společnost HARDWARIO bude s touto významnou českou firmu rozvíjet oblast zabezpečovací techniky.**

V souvislosti s touto unikátní příležitostí dochází ke změně na pozici CEO, kterou bude nyní zastávat  spoluzakladatel a dosavadní technický ředitel Pavel Hübner. Součástí této změny je rovněž koncentrace majoritního podílu, kdy se hlavním akcionářem stává Pavel Hübner, který z vlastních prostředků odkupuje podíly spoluzakladatelů Alana Fabika, Tomáše Moravy a Lukáše Fabika.

*„Cíle HARDWARIO stanovené v rámci našeho vstupu na burzu zůstávají beze změny. Chceme nadále upevňovat svou pozici inovačního leadera v oblasti internetu věcí a pracovat na řešeních s vysokou přidanou hodnotou,* doplňuje Pavel Hübner, spoluzakladatel HARDWARIO a nový ředitel firmy.

Společnosti HARDWARIO se dále daří využívat nových obchodních příležitostí plynoucích z růstu atraktivity IoT oboru. Mezi další nově sjednané strategické spolupráce v oblasti vývoje a dodávek IoT řešení patří projekty s firmami DCT Czech a VANEMA. U obou jde o perspektivní zakázky v rozsahu stovek zařízení ročně. Pro DCT Czech, předního světového výrobce a dodavatele mycích řešení pro elektrotechnický průmysl, mezi jehož zákazníky patří například Continental, Honeywell nebo Philips, HARDWARIO vyvine speciální komunikační moduly do jejich mycích strojů. Pro společnost VANEMA půjde o zařízení pro sběr dat o spotřebě tepla a vody v bytových domech.

### HARDWARIO

HARDWARIO a.s. je česká technologická společnost, která se zaměřuje na oblast IoT – internetu věcí. Svým zákazníkům poskytuje konfigurovatelná IoT zařízení, konektivitu a cloudové služby. Společně s partnery úspěšně zavádí IoT projekty ve výrobě, energetice, zemědělství, maloobchodě, zdravotnictví nebo správě majetku. Detailnější informace naleznete na stránkách www.hardwario.cz.

### Kontakt

Pavel Hübner, CEO, pavel.hubner@hardwario.com