---
title: MAPOTIC bude s HARDWARIO pomocí IoT modernizovat systémy sčítání průchodů a průjezdů osob nebo cyklistů 
meta_title: MAPOTIC bude s HARDWARIO pomocí IoT modernizovat systémy sčítání průchodů a průjezdů osob nebo cyklistů. Společně s obecně prospěšnou společností Partnerství chtějí nabízet další IoT inovace do oblasti geolokace a chytrých map
meta_description: MAPOTIC bude s HARDWARIO pomocí IoT modernizovat systémy sčítání průchodů a průjezdů osob nebo cyklistů. Společně s obecně prospěšnou společností Partnerství chtějí nabízet další IoT inovace do oblasti geolokace a chytrých map
heading: MAPOTIC bude s HARDWARIO pomocí IoT modernizovat systémy sčítání průchodů a průjezdů osob nebo cyklistů. Společně s obecně prospěšnou společností Partnerství chtějí nabízet další IoT inovace do oblasti geolokace a chytrých map
draft: false
date: 2023-05-09
description: Společně s obecně prospěšnou společností Partnerství chtějí nabízet další IoT inovace do oblasti geolokace a chytrých map.
docx: https://docs.google.com/document/d/1EFuOKTYg4GdoM455VVk3sCSIqNqxVBHj/edit?usp=sharing&ouid=100979526148034723712&rtpof=true&sd=true
pdf: https://drive.google.com/file/d/1EJhPAKght_qlHxI7LcdCPk3THRyGqIk4/view?usp=sharing
image_preview: https://res.cloudinary.com/lukasfabik/image/upload/c_fill,h_800,w_800/v1576055326/blog/bigclown-renamed-hardwario/hardwario.jpg
image_main: https://res.cloudinary.com/lukasfabik/image/upload/v1581950249/blog/wide_placeholder.jpg
image_meta: https://res.cloudinary.com/lukasfabik/image/upload/v1683609975/press/2023-05-09-mapotic.cs.png
author: alan_fabik
---

Společně s obecně prospěšnou společností Partnerství chtějí nabízet další IoT inovace do oblasti geolokace a chytrých map

*9. května 2023* – **MAPOTIC je úspěšný český startup, který se zaměřuje na mapové aplikace, vizualizace dynamických geolokačních  dat a dynamická data nad mapami. Jednou z jeho nových aktivit je datová analytika a mapová vizualizace dat ze sčítačů průchodů lidí nebo průjezdů kol. V minulém roce si úspěšně ověřil svůj koncept v rámci projektu se Sdružením cestovního ruchu Vysoké Tatry a nyní je připraven tuto vyhledávanou  službu nabízet u nás i ve světě. Pro český a slovenský trh uzavřel strategickou spolupráci se společností Partnerství o.p.s., která se dlouhodobě zabývá sčítacími systémy a je leadrem tohoto oboru v Česku. Dodavatelem sčítacího hardware a IoT konektivity se stala pak společnost HARDWARIO, která svým partnerům poskytuje ucelené řešení hardwaru, služeb a odborné podpory usnadňující adopci IoT.**

*„Náším světem jsou mapy a zejména agregace a vizualizace  dat nad mapovými podklady. S nástupem moderních IoT zařízení se nám naskytla možnost zásadně akcelerovat nasazení sčítačů v místech, kde není možný provoz z elektrické sítě a kde je obtížné komunikovat standardními GSM technologiemi. Společnost Partnerství nám dodává potřebné know-how, které je základem pro správné nasazení sčítačů a vyhodnocení naměřených dat. Zajištění dodávek inovativních bateriových  IoT sčítačů a přenosu dat jsme se rozhodli svěřit renomovanému hráči v této oblasti, a to liberecké společnosti HARDWARIO. Máme nyní v rukou unikátní řešení postavené na IoT bráně CHESTER, které se snadno nasazuje i provozuje. A my se díky tomu můžeme soustředit na zpracování, analýzu a vizualizaci dat, která bude pomáhat organizacím toužícím po informacích o pohybu osob a jiných dopravních prostředků na různých místech ať už jde o města nebo odlehlé lokality,* uvádí Ivoš Gajdorus, CEO společnosti.

*„Za dobu naší existence jsme nainstalovali stovky sčítačů chodců i cyklistů, které pomáhají monitorovat šetrnou turistiku v chráněných oblastech a destinacích nebo šetrnou dopravu ve městech,  a tím poskytují cenná data municipalitám pro plánování kapacit cyklostezek i pěších komunikací. Spolupráce s firmami MAPOTIC a HARDWARIO nám přinese nové možnosti pro rozšíření těchto služeb a velmi se na ni těšíme,* doplňuje Luboš Kala, ředitel Partnerství, o.p.s..

*„Naše spolupráce s týmem MAPOTIC začala pilotním projektem ve Vysokých Tatrách. V obtížných podmínkách jsme si společně ověřili, že naše řešení je více než konkurenceschopné a umožní podstatné rozšíření sčítacích technologií u nás i ve světě. Z našeho dlouholetého partnerství budou profitovat všechny tři společnosti, a zejména pak města a obce, které se konečně budou moci rozhodovat o rozvoji dopravy a cestovního ruchu nad daty,* doplňuje Alan Fabik, spoluzakladatel HARDWARIO.

### MAPOTIC

Mapotic je česká firma, která provozuje platformu umožňující tvorbu map a mapových aplikací. Původně začínala s portálem na vytváření omunitních map a nyní se zaměřuje zejména na agregaci geolokačních dat a srozumitelné zobrazování pro koncové uživatele  se zaměřením na agregaci a vizualizaci dynamických dat nad mapami.Další informace naleznete na stránkách www.mapotic.com. 

### HARDWARIO

HARDWARIO je česká technologická společnost, která se zaměřuje na oblast IoT – internetu věcí. Svým zákazníkům poskytuje konfigurovatelná IoT zařízení, konektivitu a cloudové služby. Společně s partnery úspěšně zavádí IoT projekty ve výrobě, energetice, zemědělství, maloobchodě, zdravotnictví nebo správě majetku. Detailnější informace naleznete na stránkách www.hardwario.cz.

### Partnerství o.p.s.

Obecně prospěšná společnost Partnerství se zabývá rozvojem šetrných forem cestovního ruchu a zklidňování dopravy s ohledem na životní prostředí. Zabývá se monitoringem cyklistů a pěších pomocí automatických sčítačů, na základě kterých poskytuje data důležitá pro plánování kapacit cyklostezek i pěších komunikací. Další informace naleznete na stránkách www.partnerstvi-ops.cz.

### Kontakt

* MAPOTIC: Ivoš Gajdorus, CEO, ivos.gajdorus@mapotic.com
* Partnerství: Luboš Kala, ředitel, lubos.kala@partnerstvi-ops.cz
* HARDWARIO: Alan Fabik, Sales konzultant, alan.fabik@hardwario.com 