---
title: V rámci primární nabídky akcií na trhu START pražské burzy byla zveřejněna kniha objednávek liberecké společnosti HARDWARIO
meta_title: V rámci primární nabídky akcií na trhu START pražské burzy byla zveřejněna kniha objednávek liberecké společnosti HARDWARIO
meta_description: Česká firma HARDWARIO, která se zaměřuje na obor budoucnosti – internet věcí (IoT), dnes zveřejnila knihu objednávek na trhu START k veřejné nabídce akcií (IPO). V polovině úpisu již společnost prodala celkem 1.580.000 nabízených akcií.
draft: false
date: 2022-10-11
description: Česká firma HARDWARIO, která se zaměřuje na obor budoucnosti – internet věcí (IoT), dnes zveřejnila knihu objednávek na trhu START k veřejné nabídce akcií (IPO). V polovině úpisu již společnost prodala celkem 1.580.000 nabízených akcií.
docx: https://docs.google.com/document/d/1tN4-_Mk6593MGLuprsqWhxyaPrg70Q0j/edit?usp=sharing&ouid=100979526148034723712&rtpof=true&sd=true
pdf: https://drive.google.com/file/d/1GJUS1bDQUUpUakQ--3JHAXTLETOJCnKL/view?usp=sharing
image_preview: https://res.cloudinary.com/lukasfabik/image/upload/v1659092017/press/AlanFabik_PavelHubner-1.jpg
image_main: https://res.cloudinary.com/lukasfabik/image/upload/v1581950249/blog/wide_placeholder.jpg
image_meta: https://res.cloudinary.com/lukasfabik/image/upload/v1665488560/press/2022-10-11-book-published.png
author: lukas_fabik
---

**Česká firma HARDWARIO, která se zaměřuje na obor budoucnosti – internet věcí (IoT), dnes zveřejnila knihu objednávek na trhu START k veřejné nabídce akcií (IPO). V polovině úpisu již společnost prodala celkem 1.580.000 nabízených akcií. Akcie společnosti je možné zakoupit v rámci veřejné nabídky prostřednictvím členů burzy do 18. října 2022. Následně se s akciemi HARDWARIO bude obchodovat na trhu START Burzy cenných papírů Praha.**

*„Od začátku úpisu jsme zodpověděli množství dotazů, které mířily zejména k vysvětlení reálnosti našich plánů a výpočtu valuace naší firmy, která je na těchto plánech postavena. Celý tým se snažil v rámci webinářů, seminářů a osobních schůzek představit průmyslový internet věcí jako velmi dynamický obor. Zároveň jsme veřejnost seznamovali s IoT projekty, na kterých v současnosti pracujeme a trendy, které nám naše plány pomůžou realizovat. Jsem velmi rád, že již během prvního týdne jsme byli schopni přesvědčit nemalý počet investorů, kteří nám svou objednávkou akcií dali důvěru. Pro další zájemce budeme i tento týden pořádat webináře, a to s analytiky LIFTIA a také PATRIA. Bude na nich velký prostor k diskusi nad samotným úpisem i plány naší společnosti.“* říká Alan Fabik, ředitel společnosti.

Společnost investorům na trhu START nabízí celkem 2.870.000 ks akcií v cenovém pásmu od 17 do 25 korun. Investoři za první týden veřejné nabídky objednali celkem 1.580.000 ks akcií. Do knihy objednávek je možné nahlížet přímo v obchodním systému pražské burzy zde: [https://upis.pxstart.cz/#/offers/detail/20](https://upis.pxstart.cz/#/offers/detail/20). Akcie HARDWARIO lze zakoupit u Fio Banky, PATRIA nebo portále opPORTUnity. Případně je možné využít libovolného člena Burzy cenných papírů Praha, jejichž seznam je k dispozici na stránkách pražské burzy - www.pse.cz. 

Úpisu se účastní rovněž Národní rozvojová investiční a.s., která v rámci svého IPO fondu upíše 30 % prodaných akcií. Celková částka, která bude z veřejných zdrojů nabídnuta, je přímo závislá na celkovém zájmu soukromých investorů, jejichž objednávky NRI průběžně dorovnává. Prostředky získané v rámci úpisu využije HARDWARIO pouze k vlastnímu rozvoji a globální expanzi.

Prvním obchodním dnem bude pondělí 24. října. Tento den se akcie začnou obchodovat pod označením HWIO.PR na trhu START. Celkem se tak bude jednat o již pátou emisi na pražské burze v letošním roce a celkově 13. obchodovaný titul.

Prospekt emitenta, prezentaci pro investory a další dokumenty HARDWARIO naleznete na tomto odkazu – https://www.hardwario.com/cs/ipo/.

### O HARDWARIO 
HARDWARIO je česká technologická společnost, která se zaměřuje na oblast internetu věcí. Svým partnerům dodává vše potřebné pro úspěšné IoT projekty – konfigurovatelná zařízení, konektivitu, cloudové služby a otevřené vývojové nástroje pro vývoj vlastních aplikací. Hlavními vlastníky jsou spoluzakladatelé Alan Fabik a Pavel Hübner.

### Kontakty

- Alan Fabik (CEO) – e-mail: alan.fabik@hardwario.com / tel: +420 725 190 630
- Tomáš Morava (CFO) – e-mail: tomas.morava@hardwario.com / tel: +420 737 250 187
- Jiří Staník (Analytik, Helgi Library s.r.o.) - e-mail: jiri.stanik@helgilibrary.com / tel: +420 608 638 222