---
title: Jak dlouho CHESTER vydrží běžet z baterie?
weight: 70
---

CHESTER je koncipován jako zařízení s velmi nízkou spotřebou energie. Je napájen z lithiového primárního článku LiSoCl2 s nominálním napětím 3.6 V. Tento typ baterie samovolně ztrácí pouze 3 % své kapacity za rok. Úsporným nastavením měření a komunikace dokážeme zajistit výdrž po dobu několika let. Doba provozu pro vaši konkrétní aplikaci záleží na frekvenci vyčítání a zasílání dat. Pomocí externích bateriových modulů CHESTER-B je možné zvýšit kapacitu i několikanásobně.